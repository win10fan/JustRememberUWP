เอวัมเม   สุตัง   เอกัง   สะมะยัง ภะคะวา สักเกสุ วิหะระติ กะปิละวัตถุสะมิง
มะหาวะเน   มะหะตา   ภิกขุสังเฆนะ สัทธิง ปัญจะมัตเตหิ ภิกขุสะเตหิ สัพเพเหวะ 
 อะระหันเตหิ ทะสะหิจะ โลกะธาตูหิ เทวะตา เยภุยเยนะ สันนิปะติตา โหนติ ภะคะวันตัง 
 ทัสสะนายะ ภิกขุ สังฆัญจะ  อะถะโข จะตุนนัง สุทธาวาสะกายิกานัง เทวานัง   เอตะทะโหสิ  

 อะยังโข ภะคะวา   สักเกสุ วิหะระติ กะปิละวัตถุส๎มิง มะหาวะเน มะหะตา ภิกขุสังเฆนะ 
 สัทธิง ปัญจะมัตเตหิ ภิกขุสะเตหิ   สัพเพเหวะ อะระหันเตหิ   ทะสะหิ จะโลกะธาตูหิ   เทวะตา   
เยภุยเยนะ สันนิปะตะตา โหนติ ภะคะวันตัง   ทัสสะนายะ   ภิกขุสังฆัญจะ ยันนูนะ   มะยัมปิ   
เยนะ ภะคะวา เตนุปะสัง กะเมยยามะ อุปสังกะมิต๎วา ภะคะวะโต สันติเก ปัจเจกะ คาถา ภาเสยยามาติ  

 อะถะโขตา เทวะตา เสยยะถาปิ นามะ พะละวา ปุริโส สัมมิญชิตังวา พาหัง ปะสาเรยยะ 
 ปะสาริตังวา   พาหัง สัมมิญเชยยะ เอวะเมวะ สุทธาวาเสสุ เทเวสุ อันตะราหิตา ภะคะวะโต 
 ปุระโต ปาตุระหังสุ  อะถะโขตา เทวะตา ภะคะวันตัง อะภิวาเทต๎วา เอกะมันตัง 
 อัฏฐังสุ  เอกะมันตัง ฐิตา โขเอกา เทวะตา ภะคะวะโต สันติเก อิมัง คาถัง อะภาสิ  

 มะหาสะมะโย ปะวะนัส๎มิง เทวะกายา สะมาคะตา อาคะตัมหะอิมัง ธัมมะสะมะยัง 
 ทักขิตาเยวะ อะปะรา ชิตะสังฆันติ อะถะโข อะปะรา เทวะตา ภะคะวันโต สันติเก 
 อิมัง   คาถัง   อะภาสิ ตัต๎ระ ภิกขะโว สะมาทะหังสุง จิตตัง อัตตะโน อุชุกะ มะกังสุ   
สาระถีวะ เนตตา นิคะเหต๎วา อินท๎ริยา นิรักขันติ ปัณฑิตาติ

อะถะโข อะปะรา   เทวะตา ภะคะวะโต สันติเก อิมัง คาถัง อะภาสิ 
 เฉต๎วา ขีลัง   เฉต๎วา ปะลีฆัง อินทะขีลัง โอหัจจะมะเนชา เตจะรันติ สุทธา วิมะลา   
จักขุมะตา สุทันตา สุสู นาคาติ  อะถะโข อะปะรา เทวะตา ภะคะวะโต สันติเก 
 อิมัง คาถัง อะภาสิ เย เกจิ พุทธัง สะระณัง คะตา เส นะ เต คะมิสสันติ อะปายะภูมิง 
 ปะหายะ มานุสัง เทหัง เทวะกายัง ปะริปูเรสสันตีติ  

 อะถะโข   ภะคะวา   ภิกขู   อามันเตสิ เยภุยเยนะ ภิกขะเว ทะสะสุ โลกะธาตูสุ 
 เทวะตา สันนิปะติตา โหนติ ตะถาคะตัง ทัสสะนายะ ภิกขุสังฆัญจะ เยปิ เต ภิกขะเว 
 อะเหสุง อะตีตะมัทธานัง อะระหันโต สัมมา สัมพุทธา เตสัมปิ ภะคะวันตานัง   
เอตะปะระมาเยวะ เทวะตา สันนิปะติตา อะเหสุง เสยยะถาปิ มัยหัง เอตะระหิ 
 เยปิ เตภิกขะเว ภะวิสสันติ อะนาคะตะมัทธานัง อะระหันโต สัมมาสัมพุทธา เตสัมปิ 
 ภะคะวันตานัง เอตะปะระมาเยวะ เทวะตา สันนิปะติตา ภะวิสสันติ 

 เสยยะถาปิ   มัยหัง   เอตะระหิ   อาจิกขิสสามิ ภิกขะเว เทวะกายานัง นามานิ กิตตะยิสสามิ 
 ภิกขะเว เทวะกายานัง   นามานิ เทสิสสามิ ภิกขะเว เทวะกายานัง นามานิ ตังสุณาถะ 
 สาธุกัง มะนะสิ กะโรถะ ภาสิสสามีติ เอวัม ภันเตติ โขเต ภิกขู ภะคะวะโต ปัจจัสโสสุง  
 ภะคะวา เอตะทะโวจะ  

สิโลกะมะนุกัสสามิ   ยัตถะ   ภุมมา   ตะทัสสิตา เยสิตา คิริคัพภะรัง ปะหิตัตตา   
สะมาหิตา ปุถู   สีหาวะสัลลีนา โลมะหังสาภิสัมภุโน โอทาตะมะนะสา สุทธา 
 วิปปะสันนะมะนาวิลา ภิยโย ปัญจะสะเต ญัต๎วา วะเน กาปิละวัตถะเว ตะโต   อามันตะยิ   
สัตถา   สาวะเก สาสะเน ระเต เทวะกายา อะภิกกันตาเต วิชานาถะ ภิกขะโว   เตจะ 
 อาตัปปะมะกะรุง สุต๎วา พุทธัสสะสาสะนัง เตสัมปาตุระหุ   ญานัง อะมะนุสสานะ 
 ทัสสะนัง อัปเปเก สะตะมัททักขุง สะหัสสัง อะถะ สัตตะริง   สะตัง เอเก สะหัสสานัง 
 อะมะนุสสานะมัททะสุง อัปเปเกนันตะมัททักขุง   ทิสา   สัพพา ผุฎา อะหุง ตัญจะ สัพพัง 
 อะภิญญายะ วะวักขิต๎วานะ จักขุมา ตะโต   อามันตะยิสัตถา   สาวะเก สาสะเน ระเต 
 เทวะกายา อะภิกกันตา เตวิชานาถะ ภิกขะโว เยโวหัง กิตตะยิสสามิ คิราหิ อะนุปุพพะโส  

 สัตตะสะหัสสาวะ   ยักขา ภุมมา กาปิละวัตถะวา อิทธิมันโต ชุติมันโต วัณณะวันโต 
 ยะสัสสิโน โมทะมานา อะภิกกามุง ภิกขูนัง สะมิติง วะนัง  

ฉะสะหัสสา เหมะวะตา ยักขา นานัตตะวัณณิโน อิทธิมันโต ชุติมันโต วัณณะวันโต 
 ยะสัสสิโน โมทะมานา อะภิกกามุง ภิกขูนัง สะมิติง วะนัง  อิจเจเต   โสฬะสะ สะหัสสา   
ยักขา   นานัตตะวัณณิโน อิทธิมันโต ชุติมันโต วัณณะวันโต ยะสัสสิโน โมทะมานา 
 อะภิกกามุง ภิกขูนัง สะมิติง วะนัง  

 เวสสามิตตา   ปัญจะสะตา   ยักขา   นานัตตะวัณณิโน   อิทธิมันโต   ชุติมันโต วัณณะวันโต 
 ยะสัสสิโน โมทะมานา อะภิกกามุง ภิกขูนัง สะมิติง วะนัง  
กุมภิโร ราชะคะหิโก   เวปุลลัสสะ   นิเวสะนัง   ภิยโย นัง สะตะสะหัสสัง ยักขานัง 
 ปะยิรุปาสะติ กุมภิโร ราชะคะหิโก โสปาคะ สะมิติง วะนัง  
ปุริมัญจะ ทิสัง ราชา   ธะตะรัฏโฐ ปะสาสะติ คันธัพพานัง อาธิปะติ มะหาราชา   
ยะสัสสิ   โส  ปุตตาปิ ตัสสะ พะหะโว อินทะนามา มะหัพพะลา อิทธิมันโต ชุติมันโต 
 วัณณะวันโต ยะสัสสิโน โมทะมานา อะภิกกามุง ภิกขูนัง สะมิติง วะนัง  

ทักขินัญจะ ทิสัง ราชา วิรุฬ๎โห ตัปปะสาสะติ กุมภัณฑานัง อาธิปะติ มะหาราชา   
ยะสัสสิ   โสปุตตาปิ ตัสสะ พะหะโว อินทะนามา มะหัพพะลา อิทธิมันโต ชุติมันโต 
 วัณณะมันโต ยะสัสสิโน โมทะมานา อะภิกกามุง ภิกขูนัง สะมิติง วะนัง  

 ปัจฉิมัญจะ ทิสัง ราชา วิรูปักโข ปะสาสะติ นาคานัง อาธิปะติ มะหาราชา ยะสัสสิโส   
ปุตตาปิ ตัสสะ พะหะโว อินทะนามา มะหัพพะลา อิทธิมันโต ชุติมันโต วัณณะวันโต 
 ยะสัสสิโน โมทะมานา อะภิกกามุง ภิกขูนัง สะมิติง วะนัง  

 อุตตะรัญจะ   ทิสัง ราชา กุเวโร ตัปปะสาสะติ ยักขานัง อาธิปะติมะหาราชา ยะสัสสิโส 
 ปุตตาปิ ตัสสะ พะหะโว อินทะนามา มะหัพพะลา อิทธิมันโต ชุติมันโต วัณณะวันโต 
 ยะสัสสิโน โมทะมานา อะภิกกามุง ภิกขูนัง สะมิติง วะนัง  
ปุริมะทิสัง ธะตะรัฎโฐ ทักขิเณนะ วิรุฬหะโก ปัจฉิเมนะ วิรูปักโข กุเวโร อุตตะรัง ทิสัง  
 จัตตาโร เต มะหาราชา สะมันตา จะตุโร ทิสา ทัททัลละมานา อัฏฐังสุ   วะเน กาปิละวัตถะเว  

 เตสัง มายาวิโน ทาสา อาคู วัญจะนิกา สะฐา มายา กุเฏณฑุ เวเฏณฑุ วิฏู จะ วิฏุโต สะหะ 
 จันทะโน กามะเสฏโฐ จะ กินนุฆัณฑุ นิฆัณฑุ จะ ปะนาโท โอปะมัญโญ จะ เทวะสูโต จะ 
 มาตะลิ จิตตะเสโน จะ คันธัพโพ   นะโฬราชา   ชะโนสะโภ อาคู ปัญจะสิโข เจวะ ติมพะรู 
 สุริยะวัจฉะสา เอเต จัญเญ จะราชาโน คันธัพพา สะหะ ราชุภิโมทะมานา อะภิกกามุง 
 ภิกขูนัง สะมิติง วะนัง  

 อะถาคู นาภะสา   นาคา   เวสาลา สะหะตัจฉะกา กัมพะลัสสะตะรา อาคู ปายาคา   
สะหะ   ญาติภิ ยามุนา ธะตะรัฏฐา จะ อาคู นาคา ยะสัสสิโน เอราวะโณ 
 มะหานาโค โสปาคา สะมิติง วะนัง  

 เยนาคะราเช สะหะสา หะรันติ ทิพพา ทิชาปักขิ วิสุทธะจักขู เวหาสะยาเต 
 วะนะมัชฌะปัตตา จิต๎รา สุปัณณา อิติ เตสะนามัง อะภะยันตะทา นาคะราชา
 นะมาสี   สุปัณณะโต   เขมะมะกาสิ พุทโธ สัณหาหิ วาจาหิ อุปัว๎หะยันตา 
 นาคา สุปัณณา สะระณะมะกังสุ พุทธัง 

 ชิตา วะชิระหัตเถนะ   สะมุททัง อะสุรา สิตา ภาตะโร วาสะวัสเสเต อิทธิมันโต   
ยะสัสสิโน กาละกัญชา มะหาภิส๎มา อะสุรา ทานะเวฆะสา เวปะจิตติ สุจิตติจะ 
 ปะหาราโท นะมุจี สะหะ สะตัญจะ พะลิปุตตานัง สัพเพ เวโรจะนามะกา สันนัยหิต๎วา 
 พะลิง เสนัง ราหุภัททะมุปาคะมุง สะมะโยะทานิ ภัททันเต ภิกขูนัง สะมิติง วะนัง 

 อาโปจะ เทวา   ปะฐะวี จะเตโช วาโย ตะทาคะมุง วะรุณา วารุณา เทวา โสโม 
 จะยะสะสา สะหะ เมตตากะรุณากายิกา อาคู เทวา ยะสัสสิโน ทะเสเต 
 ทะสะธา กายา สัพเพ นานัตตะวัณณิโน อิทธิมันโต ชุติมันโต วัณณะวันโต ยะสัสสิโน 
 โมทะมานา อะภิกกามุง ภิกขูนัง สะมิติง วะนัง  

 เวณฑู   จะเทวา   สะหะลี จะอะสะมา จะทุเว ยะมา จันทัสสู ปะนิสา เทวา   จันทะมาคู   
ปุรักขิตา สุริยัสสูปะนิสา เทวา สุริยะมาคู ปุรักขิตา นักขัตตานิ ปุรักขิต๎วา อาคู 
 มันทะพะลาหะกา วะสูนัง วาสะโว เสฏโฐ สักโก ปาคะ ปุรินทะโท ทะเสเต ทะสะธา
 กายา สัพเพ นานัตตะวัณณิโน อิทธิมันโต ชุติมันโต วัณณะวันโต ยะสัสสิโน โมทะมานา 
 อะภิกกามุง ภิกขูนัง สะมิติง วะนัง  

 อะถาคู   สะหะภู   เทวา ชะละมัคคิสิขาริวะ อะริฏฐะกา จะโรชา จะอุมมา   ปุปผะนิภาสิโน 
 วะรุณา   สะหะธัมมา   จะอัตจุตา จะอะเนชะกา สูเลยยะรุจิรา   อาคู   อาคู วาสะวะเนสิโน 
 ทะเสเต ทะสะธา กายา สัพเพ นานัตตะวัณณิโน   อิทธิมันโต ชุติมันโต วัณณะวันโต 
 ยะสัสสิโน โมทะมานา อะภิกกามุง ภิกขูนัง สะมิติง วะนัง  
สะมานา มะหาสะมานา มานุสา มานุสุตตะมา ขิฑฑาปะทูสิกา อาคู อาคู มะโนปะทูสิกา   
อะถาคู หะระโย เทวา เยจะ โลหิตะวาสิโน ปาระคา มะหาปาระคา   อาคู
 เทวา ยะสัสสิโน ทะเสเต ทะสะธา กายา สัพเพ มานัตตะวัณณิโน อิทธิมันโต   ชุติมันโต 
 วัณณะวันโต ยะสัสสิโน โมทะมานา อะภิกกามุง ภิกขูนัง สะมิติง วะนัง  

 สุกกา   กะรุมหา อะรุณา อาคู เวฆะนะสา สะหะ โอทาตะคัย๎หา ปาโมกขา อาคู   เทวา 
 วิจักขะณา สะทามัตตา หาระคะชา มิสสะกา จะ ยะสัสสิโน ถะนะยัง อาคา
 ปะชุนโน   โยทิสา อะภิวัสสะติ ทะเสเต ทะสะธา กายา สัพเพ นานัตตะวัณณิโน   อิทธิมันโต   
ชุติมันโต วัณณะวันโต ยะสัสสิโน โมทะมานา อะภิกกามุง ภิกขูนัง สะมิติง วะนัง  

 เขมิยา   ตุสิตา   ยามา กัฏฐะกาจะ ยะสัสสิโน ลัมพิตะกา ลามะเสฏฐา โชตินามา 
 จะอาสะวา นิมมานะระติโน อาคู อะถาคู ปะระนิมมิตา ทะเสเต ทะสะธา 
 กายา   สัพเพ   นานัตตะวัณณิโน   อิทธิมันโต ชุติมันโต วัณณะวันโต ยะสัสสิโน 
 โมทะมานา อะภิกกามุง ภิกขูนัง สะมิติง วะนัง  

 สัฏเฐเต   เทวะนิกายา สัพเพ นานัตตะวัณณิโน นามัน๎วะเยนะ อาคัญฉุง เยจัญเญ 
 สะทิสา สะหะ ปะวุตถะชาติ มักขีลัง โอฆะติณณะมะนาสะวัง ทักเขโมฆะตะรัง นาคัง 
 จันทังวะ อะสิตาติตัง สุพ๎รัห๎มา ปะระมัตโต จะปุตตา อิทธิมะโต สะหะ สะนังกุมาโร 
 ติสโส จะโส ปาคะ สะมิติง วะนัง  

สะหัสสะพ๎รัห๎มะโลกานัง   มะหาพ๎รัห๎มาภิติฏฐะติ   อุปะปันโน ชุติมันโต ภิส๎มากาโย   
ยะสัสสิโส ทะเสตถะ อิสสะรา อาคู ปัจเจกะวะสะวัตติโน เตสัญจะ มัชฌะโต 
 อาคา หาริโต ปะริวาริโต เตจะ สัพเพ อะภิกกันเต สินเท เทเว สะพ๎รัห๎มะเก 
 มาระเสนา อะภิกกามิ ปัสสะ กัณ๎หัสสะ มันทิยัง เอถะ คัณ๎หะถะ พันธะถะ 
 ราเคนะ พันธะมัตถุ   โวสะมันตา ปะริวาเรถะ มาโว มุญจิตถะ โกจิ นังอิติ ตัตถะ 
 มะหาเสโน กัณ๎หะเสนัง อะเปสะยิ ปาณินา ตะละมาหัจจะ สะรัง กัต๎วานะ 
 เภระวัง ยะถา ปาวุสสะโก เมโฆ ถะนะยันโต สะวิชชุโก ตะทา โส ปัจจุทาวัตติ สังกุทโธ 
 อะสะยังวะเส ตัญจะ สัพพัง อะภิญญายะ วะวักขิต๎วานะ จักขุมา ตะโต อามันตะยิ 
 สัตถา สาวะเก สาสะเน ระเต มาระเสนา อะภิกกันตา เตวิชานาถะ ภิกขะโว เตจะ
 อาตัปปะมะกะรุง   สุต๎วา พุทธัสสะ สาสะนัง วีตะราเคหิ ปักกามุง เนสัง โลมัมปิ   
อิญชะยุง สัพเพ วิชิตะสังคามา ภะยาตีตา ยะสัสสิโน โมทันติ สะหะ ภูเตหิ 
 สาวะกา เต ชะเนสุตาติ